---
title: '【东晋·王羲之】《笔势论》'
description: '这是中国书圣王羲之集毕生所学与体验，留给儿子王子敬的书法秘籍。王羲之在《序》中明确告诫儿子，这个笔论，是家宝家珍，不要传播给外人，要秘密地封存收藏，不要给朋友们看。学习后，会在世间享有名誉。'
pubDate: ' 2023年7月4日'
---
<div class="w-full h-full flex justify-center items-center mt-4">
    <div class="border-solid border-2 border-teal-600 rounded p-4 leading-8">
         <div>告汝子敬：吾察汝书性过人，仍未闲规矩。父不亲教，自古有之。今述《笔势论》一篇，一篇，开汝之悟。</div>
         <div class="mt-3">凡斯字势，犹有十二章，章有指归，定其模楷，详其舛谬，撮其要实，录此便宜。或变体处多，罕臻其本；转笔处众，莫识其源。悬针垂露之踪，难为体制；扬波腾气之势，足可迷人。故辨其所所由，堪愈膏肓之疾。今书《乐毅论》一本及《笔势论》一篇，贻尔藏之，勿播于外，缄之秘 之，不可示知诸友。穷研篆籀，功省而易成，纂集精专，形彰而势显。存意学者，两月可见其功；无灵性者，百日亦知其本。此之笔论，可谓家宝家珍，学而秘之，世有名誉。笔削久矣，罕有奇者，始克有成，研精覃思，考诸规矩，存其要略，以为斯论。初成之时，同学张伯英欲求见之，吾诈云失矣，盖自秘之甚，不苟传也。</div>
         <div class="mt-3">创临章第一,夫纸者阵也，笔者刀矟也，墨者兵甲也，水研者城池也，本领者将军也，心意者副将也，结构者谋策也，飏笔者吉凶也，也入者号令也。屈折者杀戮也，点画者磊落也，戈旆者斩斫也，放纵者快利也，著笔者调和也，顿角者蹙捺也。始书之时，不可尽其形势，一遍正脚手，二遍少得形势，三遍微微似本，四遍加其遒润，五遍兼加抽拔。如其生涩，不可便休，两行三行，创临惟须滑健，不得计其遍数也。</div>
         <div class="mt-3">启心章第二,夫欲学书之法，先乾研墨，凝神静虑，预想字形大小、偃仰、平直、振动，则筋脉相连，意在笔前，然后作字。若平直相似，状如算子，上下方整，前后齐平，此不是书，但得其点画耳。昔宋翼(乃钟繇弟子)。尝作是书，繇乃叱之，遂三年不敢见繇，即潜心改迹。每作一波，常三过折；每作一□，常隐锋而为之；每作一横画，如列阵之排云；每作一戈，如百钧之弩发；每作一点，如危峰之坠石；□□□□，屈折如钢钩；每作一牵，如万岁之枯藤；每作一放纵，如足行之趋骤，伏如惊 蛇之透水，激楚浪以成文。似虬龙之蜿蜒，谓其妙也；若鸾凤之徘徊，言基勇也。摆拨似惊雷掣电，此乃飞空妙密，顷刻浮沈，统摄铿锵，启发厥意。能使昏迷之辈，渐觉称心；博识之流，显然开朗。</div>
         <div class="mt-3">视形章第三,视形象体，变貌犹同，逐势瞻颜，高低有趣。分均点画，远近相须；播布研精，调和笔墨。锋纤往来，疏密相附，铁点银钩，方圆周整。起笔下笔，忖度寻思，引说踪由，永传今古。智者荣身益世，方怀浸润之深；愚者不俟佳谈，如暗尘之视锦。生而知者发愤，学而悟者忘餐。此乃妙中增妙，新中更新。金书锦字，本领为先，尽说安危，务以平稳为本。分间布白，上下齐平，均其体制，大小尤难。大字促之贵小，小字宽之贵大，自然宽狭得所，不失其宜。横则正，如孤舟之横江渚；竖则直，若春笋之抽寒谷。</div>
         <div class="mt-3">说点章第四,夫著点皆磊磊似大石之当衢，或如蹲鸱，或如科斗，或如瓜瓣，或如栗子，存若鹗口，尖如鼠屎。如斯之类，各禀其仪，但获少多，学者开悟。</div>
         <div class="mt-3">处戈章第五,夫斫戈之法，落竿峨峨，如开松之倚溪谷，似欲倒也，复似百钧之弩初张。处其戈意，妙理难穷。放似弓张箭发，收似虎斗龙跃，直如临谷之劲松，曲类悬钩之钓水。崚嶒切于云汉，倒载陨于山崖。天门腾而地户跃，四海谧而五岳封；玉烛明而日月蔽，绣彩乱而锦纹翻。</div>
         <div class="mt-3">健壮章第六,夫以屈脚之法，弯弯如角弓之张，[鸟]、[焉]、[为]、[乌]之类是也。立人之法，如鸟之在柱首，[彳]、[亻]、之类是也。腕脚之法，如壮士之屈臂，[凤]、[飞]、[凡]、[气]之例是也。急引急牵，如云中之掣电，[日]、[月]、[目]、[因]之例是也。腕脚挑斡，上捺下？终始转折，悉令和韵，勿使蜂腰鹤膝。放纵宜存气力，视笔取势。行中廓落，如勇士伸钩，方刚对敌，麒麟斗角，虎凑龙牙，筋节拿拳，勇身精健，放法如此，书进有功也。牵引深妙，皎在目前，发动精神，提撕志意，挑剔精思，秘不可传。夫作右边折角，疾牵下微开，左畔斡转，令取登对，勿使腰中伤慢。视笔取势，直截向下，趣义常存，无不醒悟。</div>
         <div class="mt-3">教悟章第七,凡字处其中画之法，皆不得倒其左右，右相复宜粗于左畔，横贵乎纤，竖贵乎粗。分间布白，远近宜均，上下得所，自然平稳。当须递相掩盖，不可孤露形影及出其牙锋，展转翻笔之处，即宜察而用之。</div>
         <div class="mt-3">观形章第八,夫临文用笔之法，复有数势，并悉不同。或有藏锋者大（藏锋在于腹内而起）。侧笔者乏（亦不宜抽细而且紧）。押笔者入（从腹起而押之。又云：利道而牵，押即合也）。结笔者撮（渐次相就，必始然矣。参乎妙理，察其径趣）。憩笔者俟失（憩笔之势，视其长短，俟失，右脚须欠也）。息笔者逼逐（息止之势向上，久久而紧抽也）。蹙笔者将（蹙，即捺角也；将，谓劣尽也。缓下笔，要得所，不宜长宜短也）。战笔者合（战，阵也；合，叶也。缓不宜长及短也）。厥笔者成机（促抽上勿使伤长。厥，谓其美也，视形势成机，是临事而成最妙处）。带笔者尽（细抽勿赊也。带是回转走入之类，装束身体，字含鲜洁，起下笔之势，法有轻重也。尽为其著而后反笔抽之）。翻笔者先然（翻转笔势，急而疾也，亦不宜长腰短项）。叠笔者时劣（缓不宜垂）。起笔者不下（于腹内举，勿使露笔，起止取势，令不失节）。打笔者广度（打广而就狭，广谓快健，又不宜迟及修补也）。</div>
         <div class="mt-3">开要章第九,夫作字之势，饬甚为难，锋铦来去之则，反复还往之法，在乎精熟寻察，然后下笔。作ノ字不宜迟，乀不宜缓，而脚尖不宜赊，腹不宜促，又不宜斜角，不宜峻，不用作其棱角。二字合体，并不宜阔，重不宜长，单不宜小，复不宜大，密胜乎疏，短胜乎长。</div>
         <div class="mt-3">节制章第十,夫学书作字之体，须遵正法。字之形势不得上宽下窄（如是则是头轻尾重，不相胜任）。不宜伤密，密则似疴瘵缠身（不舒展也），复不宜伤疏，疏则似溺水之禽（诸处伤慢）。不宜伤长，长则似死蛇挂树（腰枝无力）。不宜伤短，短则似踏死蛤蟆（言其阔也）。此乃大忌，可不慎欤!</div>
         <div class="mt-3">察论章第十一,临书安贴之方，至妙无穷。或有回鸾返鹊之饰，变体则于行中；或有生成临谷之戈，放龙笺于纸上。彻笔则峰烟云起，如万剑之相成；落纸则碑盾施张，蹙踏江波之锦。若不端严手指，无以表记心灵，吾务斯道，废寝忘餐，悬历岁年，乃今稍称矣。</div>
         <div class="mt-3">譬成章第十二,凡学书之道，有多种焉。初业书要类乎本，缓笔定其形势，忙则失其规矩。若拟目前要急之用，厥理难成，但取形质快健，手腕轻便，方圆大小各不相犯。莫以字小易，而忙行笔势；莫以字大难，而慢展毫头。如是则筋骨不等，生死相混。倘一点失所，若美人之病一目；一国失节，如壮士之折一肱。予《乐毅论》一本，书为家宝，学此得成，自外咸就，勿以难学而自惰焉。</div>
    </div>
</div>
